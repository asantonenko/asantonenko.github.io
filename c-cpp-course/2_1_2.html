<p>Алфавіт мов C/C++ служить для побудови слів, які в C/C++ називаються лексемами.</p>

<p>Лексеми поділяються роздільниками. Цій меті служать пробільні символи, до яких належать пробіл, символи табуляції, символи нового рядка, а також коментарі. Зауважимо, що пробільні символи самі не вважаються лексемами мови, а використовуються для розбиття цілісного тексту на лексеми.</p>

<p>Лексеми мов Сі та С++ можна розбити на наступні категорії:</p>

<ul>
	<li>ідентифікатори &ndash; імена елементів мови (змінних, іменованих констант, типів, функцій, структур, класів, просторів імен &ndash; наприклад, з того, що ми розглядали, ім&#39;я функції <code>main</code>, ім&#39;я об&#39;єкта <code>cout</code>, ім&#39;я маніпулятора <code>endl</code> &ndash; цей маніпулятор є функцією мови С++, ім&#39;я простору імен <code>std</code>);</li>
	<li>ключові слова (наприклад, <code><strong>if</strong></code>, <code><strong>else</strong></code>,&nbsp;<code><strong>while</strong></code>, <code><strong>return</strong></code>, <code><strong>int</strong></code>);</li>
	<li>літерали (константи, наприклад, <code>0</code>, <code>-5</code>, <code>3.1415</code>, <code>&#39;a&#39;</code>, <code>&quot;Привіт світе!&quot;</code>);</li>
	<li>знаки операцій: односимвольні (<code>+</code>, <code>-</code>, <code>*</code>, <code>/</code>, <code>=</code>, <code>!</code> і т.д.) і багатосимвольні (<code>&lt;=</code>, <code>&gt;=</code>, <code>&lt;&lt;</code>, <code>&gt;&gt;</code>, <code>++</code>, <code>--</code>, <code>==</code>, <code>+=</code> і т.д.)</li>
	<li>інші роздільники (структурні елементи)&nbsp;&ndash; фігурні дужки та крапки з комою ( <code>;</code> <code>{</code> <code>}</code> ).</li>
</ul>
