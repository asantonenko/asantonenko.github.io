<p>Потрібно розрізняти такі ключові поняття в синтаксисі мов програмування: операції, оператори та вирази. Тут може бути деяка плутанина, так як операція на англійську перекладатиметься як operator. Тому давайте почнемо з визначення даних понять та відповідності англійської та української термінології:</p>

<table border="1" cellpadding="1" cellspacing="1" style="width:1000px">
	<tbody>
		<tr>
			<td style="text-align:center"><strong>Термін англійською</strong></td>
			<td style="text-align:center"><strong>Термін українською</strong></td>
			<td style="text-align:center"><strong>Альтернативний переклад</strong></td>
			<td style="text-align:center"><strong>Визначення</strong></td>
		</tr>
		<tr>
			<td>operator</td>
			<td>операція</td>
			<td>оператор</td>
			<td>деяка дія над операндами, яка повертає результат, аналог математичної операції</td>
		</tr>
		<tr>
			<td>statement</td>
			<td>оператор</td>
			<td>інструкція</td>
			<td>деяка інструкція чи команда, програми складаються з послідовності операторів</td>
		</tr>
		<tr>
			<td>expression</td>
			<td>вираз</td>
			<td>вираз</td>
			<td>формула, яка будується за допомогою операцій та викликів функцій, як операнди виступають змінні та константи</td>
		</tr>
	</tbody>
</table>

<p>У мовах C/C++ операції поділяються на три категорії за кількістю операндів:</p>

<ol>
	<li><em>унарні</em> &mdash; з одним операндом (наприклад, унарний мінус або операція <strong><code>sizeof</code></strong>), при цьому можна виділити <em>унарні префіксні операції</em> (знак операції до операнда) та <em>унарні постфіксні</em> (символ операції після операнда). Наприклад, існують дві <em>операції інкремента</em>, тобто збільшення значення змінної на одиницю &mdash; префіксна операція <code>++x</code> та постфіксна операція <code>x++</code>;</li>
	<li><em>бінарні</em> &mdash; з двома операндами &mdash; у цьому випадку знак операції пишеться між операндами &mdash;&nbsp;такий запис називається <em>інфіксним</em>. Таких операцій більшість, у тому числі, добре відомі арифметичні операції, як додавання (<code>+</code>), віднімання (<code>-</code>), множення (<code>*</code>), ділення (<code>/</code>);</li>
	<li><em>тернарна </em>&mdash; з трьома операндами, така операція C/C++ тільки одна. Вона задається також в інфікній формі за допомогою двох символів&nbsp;&mdash; символ <code>?</code> ставиться між першим та другим операндом, а символ <code>:</code> &mdash; між другим та третім.</li>
</ol>

<p>Більшість операцій задаються спеціальними символами або комбінаціями символів, але деякі задаються ключовими словами.</p>

<p>Зазначу деяку особливість мов С та, тим більше, С++ &mdash; в них є дуже багато операцій, деякі з яких використовуються дуже часто, а деякі дуже рідко, майже не використовуються. Ви можете обійтися приблизно без третини операцій мови C++ без шкоди для якості Ваших програм. Тому не всі операції в даному розділі докладно розглянуті, деякі розглянуті досить оглядово. Операція доступу до елементу масиву детальніше розглянута в розділі, присвяченому масивам, а операції роботи з вказівниками &mdash; у розділі за вказівниками. Тернарна операція докладно розглянута разом із умовним оператором <strong><code>if</code></strong>, скороченою формою запису, якого вона є.</p>
