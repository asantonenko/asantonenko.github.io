<p>Ідентифікаторами зазвичай є слова чи фрази англійською. Дуже бажано використати осмислені ідентифікатори. Якщо ідентифікатор повинен складатися з декількох слів, розділити пробілами їх не можна. Бажано використовувати один із наступних стилів іменування:</p>

<ul>
	<li><code>under_score</code> (через_підкреслення) – ідентифікатори пишуться малими літерами, слова поділяються підкресленням – цей стиль часто використовується у мові C++, зокрема для імен зі стандартної бібліотеки – наприклад: <code>unordered_map</code> – невпорядкований асоціативний масив, <code>forward_list</code> – однонаправлений список або <code>out_of_range</code> – виняткова ситуація, що сигналізує про вихід за межі допустимого діапазону;</li>
	<li><code>ALL_CAPS_UNDER_SCORE</code> – теж саме, лише великими літерами, слова розділяються підкресленням – в C і C ++ зазвичай використовується для імен констант, наприклад INT_MAX – максимальне число, що міститься в типі <strong><code>int</code></strong>, <code>INT_MIN</code> – мінімальне число, що міститься в типі <strong><code>int</code></strong>;</li>
	<li><code>camelCase</code> або <code>lowerCamelCase</code> (верблюжийРегістр)  – кожне слово, крім першого, пишеться з великої літери, в C# і Java застосовується для імен змінних, а в Java і для імен методів, в C++ теж можна використовувати для імен змінних і/або функцій;</li>
	<li><code>PascalCase</code> або  <code>UpperCamelCase</code> – кожне слово пишеться з великої літери, як випливає з назви, використовується в мові Pascal, але також і в мовах C#/Java для імен класів, а також C# для імен методів, в C++ теж часто використовується для імен користувацьких (не стандартних) класів, а також іноді і для імен функцій і методів.</li>
</ul>

<p>Як Ви бачите, на жаль, у C++ немає єдиного стандарту іменування елементів мови, на відміну від мов Java та C#, наприклад. А в мові C, як більш старій і архаїчній, взагалі для імен функцій стандартної бібліотеки найчастіше використовуються аббревіатури, що складно розшифровуються, такі наприклад, як назва функції <code>isalnum</code>, яка перевіряє символи на буквено-цифрові, замість нормального (нескороченого) імені <code>is_alpha_numeric</code> або <code>isAlphaNumberic</code>.</p>

<p><em>Примітка</em>: Досить зрозуміло, чому деякі назви функцій у мові Сі нагадують якісь шифрування або абревіатури. Справа в тому, що, по перше, у 70-х роках, коли створювалася мова Сі, програма вся вводилася символ за символом з клавіатури (тоді як сучасні середовища пропонують підказки з автодоповненням), крім того, мінімізація розміру вихідного коду була важливішою, ніж зараз (через те, що апаратні ресурси, насамперед пам'ять, комп'ютерів на той час були дуже обмежені). У сучасних програмах використання скорочених імен виду <code>RRect</code> або <code>delusr</code> замість нормальних повних імен <code>RoundedRectangle</code> (прямокутники із заокругленими кутами) або <code>delete_user</code> (видалити користувача) вкрай небажано.</p>

<p>Отже, хоча для мов C/C++ немає єдиного універсального стилю іменування, проте бажано вибрати деякий стандарт іменування для свого проекту і суворо дотримуватися його. Якщо ж Ви працюєте в деякій компанії, то у неї цілком може бути корпоративний стандарт, як, наприклад, <a href="https://google.github.io/styleguide/cppguide.html#Naming" rel="noopener noreferrer nofollow">Google C++ Style Guide -&gt; Naming</a>. У цих правилах, наприклад, описано використання стилю <code>under_score</code> для імен локальних змінних та стилю <code>PascalCase</code> для імен типів, методів та функцій.</p>

<p><strong>Приклади ідентифікаторів.</strong></p>

<ul>
	<li>Хорошими ідентифікаторами є: <br>
	<code>Circle</code>, <code>scale</code>, <code>index</code>, <code>isDivisible</code>, <code>hasChildren</code>, <code>table_name</code>, <code>AddTableEntry</code>, <code>DeleteUrl</code>, <code>UrlTableProperties</code> (останні чотири приклади взяті з <a href="https://google.github.io/styleguide/cppguide.html#Naming" rel="noopener noreferrer nofollow">Google C++ Style Guide -&gt; Naming</a>)</li>
	<li>Дані ідентифікатори підходять для тимчасових об'єктів, малої області дії:<br>
	<code>tmp</code>, <code>i</code>, <code>j</code>, <code>x</code>, <code>y</code>, <code>z</code>, <code>a</code>, <code>b</code>, <code>c</code>, <code>d</code>, <code>x0</code>, <code>x1</code>, <code>x2</code>, <code>y0</code>, <code>y1</code>, <code>y2</code></li>
	<li>Погані ідентифікатори:<br>
	<code>krug</code>, <code>InDeX</code>, <code>addtableentry</code>, <code>I</code>, <code>l</code>, <code>O</code>, <code>o</code>  (останні чотири – це І велике англійське, Л маленьке англійське, О велике і о маленьке – ніколи не використовуйте такі ідентифікатори для уникнення плутанини – подивіться як вони виглядають у звичайному шрифті –  I, l, O, o)</li>
	<li>Не можна використовувати у якості ідентифікаторів:<br>
	<code>table name</code>, <code>ping-pong</code>, <code>2power10</code>, <code>now!</code>, <code>return</code></li>
</ul>