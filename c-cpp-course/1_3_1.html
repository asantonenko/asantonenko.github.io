<link rel="stylesheet" href="https://cdnjs.cloudflare.com/ajax/libs/highlight.js/11.7.0/styles/default.min.css">
 <script src="https://cdnjs.cloudflare.com/ajax/libs/highlight.js/11.7.0/highlight.min.js"></script>
 <script>hljs.highlightAll();</script>

<p>За традицією, почнемо з програми мовою програмування С, яка виведе рядок Привіт, світе! (англ. Hello world!, тим більше, що ця традиція започаткована у класичній книзі «Мова програмування Сі» Браяна Кернігана та Денніса Рітчі):</p>

<pre><code class="language-cpp">/* Програма Привіт, світе! */
#include &lt;stdio.h&gt;

int main()
{
    printf("Привіт, світе!\n");
    return 0;
}</code></pre>

<p>Перший рядок цієї програми зовсім не обов'язковий — це коментар, який не впливає на виконання програми, але підказує програмісту (але не користувачеві), що програма робить. Коментар починається на символи <code>/*</code> і закінчується <code>*/</code>. Компілятор мови C просто ігнорує коментар.</p>

<p>Будь-який текст у подвійних лапках позначатиме рядкову константу, а якщо ми хочемо використовувати подвійну лапку в рядковій константі, то перед нею потрібно поставити знак «зворотний сліш». Цей знак означає, що наступний символ має особливе значення, зокрема <code>\n</code> означає символ переходу на новий рядок. По суті такий символ ми набираємо на клавіатурі, коли натискаємо клавішу Enter. Заодно, зазначимо, що <code>\n</code> - це один символ, а не два.</p>

<p><em>Примітка: </em>Після кожного виведеного на консоль рядка прийнято переводити курсор на наступний рядок. Навіть прийнято переводити курсор на наступний рядок після останнього рядку виводу, або як у нашому випадку, після єдиного рядка, що виводиться. Так прийнято робити, але можна цього і не зробити і написати:</p>

<pre><code class="language-cpp">/* Програма Привіт, світе! */
#include &lt;stdio.h&gt;

int main()
{
    printf("Привіт, світе!");
    return 0;
}</code></pre>

<p>Єдиною відмінністю цієї програми є те, що вона не переведе курсор виведення на новий рядок, після того як надрукує повідомлення <code>"Привіт, світе!"</code>.</p>

<p>Зауважимо, що наприкінці кожного оператора стоїть крапка з комою. Вона вказує на кінець оператора, таким чином різні оператори можна записувати як в одному рядку, так і різних, головне щоб в кінці кожного була крапка з комою. Зауважимо також, що після закриваючої фігурної дужки крапка з комою не ставиться (за рідкісним винятком, який буде обговорено надалі). Отже програму можна написати коротше:</p>

<pre><code class="language-cpp">#include &lt;stdio.h&gt;
int main()
{
    printf("Привіт, світе!\n"); return 0;
}</code></pre>

<p>Інша справа, що ця економія навряд чи виправдана тут, все ж таки логічніше в цьому випадку писати кожен оператор в окремому рядку. Більш того, порожній рядок перед функцією <code>main</code> візуально відокремлює її від попередніх конструкцій, а коментар на самому початку програми часто говорить про її назву, автора та/або призначення.</p>

<p>Зауважимо, що якщо Ви використовуєте інтегроване середовище розробки в операційній системі Microsoft Windows, то, написавши  подібну програму Ви можете побачити краказябри замість українських букв. У такому разі Вам доведеться привітати світ рядком <code>"Hello, world!\n"</code> або навіть <code>"Pryvit, svite!\n"</code>.</p>

<p>Щоб вивести два рядки, можна використовувати як два виклики функції <code>printf</code>, так і один виклик, у якому в рядку буде два символи <code>\n</code>. Ці дві програми призводять до одного результату:</p>

<pre><code class="language-cpp">#include &lt;stdio.h&gt;

int main()
{
    printf("Перший рядок!\n");
    printf("Другий рядок!\n");   
    return 0;
}</code></pre>

<p>та </p>

<pre><code class="language-cpp">#include &lt;stdio.h&gt;

int main()
{
    printf("Перший рядок!\nДругий рядок!\n");     
    return 0;
}</code></pre>

<p>Те, що надрукує будь-яка з цих програм, буде виглядати в консолі так:</p>

<pre><code class="language-no-highlight">Перший рядок!
Другий рядок!</code></pre>

<p>Якщо пропустити <code>\n</code> у першому рядку, то обидва рядки будуть надруковані в одному:</p>

<pre><code class="language-cpp">#include &lt;stdio.h&gt;

int main()
{
    printf("Перший рядок!"); 
    printf("Другий рядок!\n");     
    return 0;
}</code></pre>

<p>Результат: </p>

<pre><code class="language-no-highlight">Перший рядок!Другий рядок!</code></pre>

<p>Якщо пропустити <code>\n</code> тільки в другому рядку, то візуально результат не зміниться</p>

<pre><code class="language-cpp">#include &lt;stdio.h&gt;

int main()
{
    printf("Перший рядок!\n"); 
    printf("Другий рядок!");     
    return 0;
}</code></pre>

<p> Результат: </p>

<pre><code class="language-no-highlight">Перший рядок!
Другий рядок!</code></pre>

<p>Хіба що наступне виведення (вже інших програм) може злитися з рядком <code>Другий рядок!</code> - тому і все-таки прийнято вставляти символ переведення рядка навіть після виведення останнього рядка.</p>