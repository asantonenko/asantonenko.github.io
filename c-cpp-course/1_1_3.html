<h1>Область застосування та характеристики мов C та C++</h1>

<p>Мови програмування C і C++ є досить популярними на даний час. Популярність мови С багато в чому пов'язана з тим, що на ній написано ядро операційної системи Unix, а потім і ядро Linux. Мова С широко застосовується при розробці операційних систем, на рівні прикладного інтерфейсу операційних систем, у вбудовуваних системах, а також для створення високопродуктивного коду та додатків реального часу.</p>

<p>Мова C++ набагато складніша і об'ємніша за мову C, особливо у своїх нових версіях. Тим не менш, вона здебільшого сумісна з мовою C. Це означає, що</p>

<ol>
	<li>більшість конструкцій мови C працюватимуть у мові C++;</li>
	<li>програми мови C можна компілювати компілятором C++ без змін або з мінімальними змінами;</li>
	<li>більше того, почавши писати деяку програмну систему мовою C, Ви можете перейти в деякий момент на мову C++, залишивши більшу частину коду мовою C, але плавно впроваджуючи деякі нові можливості мови C++;</li>
	<li>можна робити і навпаки. Якщо Ви пишете програму на C++, то, зазвичай, без жодних проблем Ви можете використовувати бібліотеки, написані мовою C.</li>
</ol>

<p>Незважаючи на все перераховане вище, концептуально мова C++ дуже сильно відрізняється від мови C, програми в C++-стилі набагато більш високорівневі (використовують більш складні абстракції) і тому, іноді, складніше для розуміння.</p>

<p>Мова C++ широко використовується для розробки програмного забезпечення, будучи однією з найпопулярніших мов програмування. Область її застосування включає створення операційних систем (ядро операційних систем зазвичай написано на мові C, але решта частин — частіше на C++), різноманітних прикладних програм (таких як браузери, офісні програми, графічні редактори та багато інших), драйверів пристроїв, додатків для вбудовуваних систем (наприклад, побутових та промислових приладів, автомобілів, літаків), високопродуктивних серверів. Також часта мовою C++ розробляються комп'ютерні ігри (втім, у розробці сучасних ігор часто використовуються декілька мов для різних частин — тоді, зазвичай, сам ігровий движок пишеться мовою C++, а ігрова логіка — іншими мовами, наприклад, на C# або Lua).</p>

<p>Автор мови C++ Б'ярн Страуструп на своєму сайті наводить список програм написаних мовою C++: <a href="https://www.stroustrup.com/applications.html" rel="noopener noreferrer nofollow">https://www.stroustrup.com/applications.html</a>.</p>

<p>Одним з найпопулярніших рейтингів мов програмування є рейтинг TIOBE, доступний за адресою <a href="https://www.tiobe.com/tiobe-index/" rel="noopener noreferrer nofollow">https://www.tiobe.com/tiobe-index/</a> — на січень 2021 року мова C посідала в ньому перше місце (станом на вересень 2022 року мова C опустилася на друге місце). Мова C++ теж стабільно утримує досить високе місце у рейтингу TIOBE, втім, як і в інших рейтингах мов програмування.</p>

<p>Підбиваючи підсумки, можна висловити думку, що хоча мови C і C++ є досить старими, але вони активно розвиваються (особливо, C++) та їх актуальність залишатиметься на дуже високому рівні досить довго.</p>

<ol>
</ol>