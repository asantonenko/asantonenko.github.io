<link rel="stylesheet" href="https://cdnjs.cloudflare.com/ajax/libs/highlight.js/11.7.0/styles/default.min.css">
 <script src="https://cdnjs.cloudflare.com/ajax/libs/highlight.js/11.7.0/highlight.min.js"></script>
 <script>hljs.highlightAll();</script>
 <script type="text/javascript" async
   src="https://cdn.jsdelivr.net/npm/mathjax@3/es5/tex-mml-chtml.js">
 </script>

<h2>Типи даних</h2>

<p>Тип даних — це дуже важливе поняття сучасних мов програмування.</p>

<p>Тип даних визначає:</p>

<ul>
	<li>область допустимих значень (наприклад, множина значень типу <strong><code>long int</code></strong> скоріше за все більша, ніж <strong><code>short int</code></strong> або з математичної точки зору можна сказати, що множина значень <strong><code>short int</code></strong> є підмножиною множини значень <strong><code>long int</code></strong>);</li>
	<li>допустимі над елементами цього типу операції (наприклад, операція множення <code>*</code> застосовується до чисел, як цілих, так і дійсних, але не застосовується до рядків; операція взяття остачі від ділення <code>%</code> застосовується лише до цілих чисел, але не до дійсних);</li>
	<li>семантику операцій (операція <code>+</code> означає додавання чисел, але водночас конкатенацію рядків або зсув вказівника — тобто сенс операції залежить від того, до елементів якого типу вона застосовується; операція <code>*</code> окрім множення чисел може означати зовсім не пов’язану з нею операцію розіменування вказівника);</li>
	<li>об’єм пам’яті, виділений під елементи цього типу (цей об’єм у байтах можна отримати за допомогою операції <code><strong>sizeof</strong></code>, наприклад, якщо <code><strong>sizeof</strong>(<strong>int</strong>)</code> дорівнює 4, це означає, що під <em>будь-які</em> значення цілого типу <code><strong>int</strong></code> виділено рівно 4 байти);</li>
	<li>формат зберігання даних (дійсно, у багатьох системах тип <strong><code>float</code></strong> і тип <code><strong>int</strong></code> займають однакову кількість байт, тобто <code><strong>sizeof</strong>(<strong>int</strong>)</code> і <code><strong>sizeof</strong>(<strong>float</strong>)</code> обидва дорівнюють 4, але внутрішній формат даних зовсім різний, наприклад, число <code>1.0</code>, що зберігається у типі <code><strong>float</strong></code>, представлено зовсім не такою послідовністю біт, як число <code>1</code>, що зберігається у типі <code><strong>int</strong></code>).</li>
</ul>

<p>Усі типи даних у мовах C/C++ поділяються на <em>вбудовані</em> (або <em>фундаментальні</em>) та <em>визначені користувачем</em>. Різниця між ними полягає в тому, що вбудовані (вони ж фундаментальні) типи завжди доступні у будь-якому місці будь-якої програми і їх значення залежить хіба що від компілятора та його налаштувань, але не від якихось оголошень у програмі. Такі типи зазвичай задаються ключовими словами — наприклад, такими як <code><strong>int</strong></code>, <strong><code>double</code></strong> або <strong><code>bool</code></strong> — чи їх комбінацією, наприклад, <code><strong>unsigned long int</strong></code>. <em>Визначені користувачем типи</em> створюються на основі фундаментальних типів за допомогою різних конструкцій — наприклад, таких як <code><strong>struct</strong></code> і <strong><code>class</code></strong>. Серед них є типи, визначені у стандартній бібліотеці — наприклад, рядковий тип <code>string</code> або тип потоків виводу <code>ostream</code>. Також програміст може визначати власні типи даних і використовувати їх у подальшому.</p>

<p>У наступному уроці ми розглянемо вбудовані типи мов C/C++ та їх літерали докладніше.</p>