<link rel="stylesheet" href="https://cdnjs.cloudflare.com/ajax/libs/highlight.js/11.7.0/styles/default.min.css">
 <script src="https://cdnjs.cloudflare.com/ajax/libs/highlight.js/11.7.0/highlight.min.js"></script>
 <script>hljs.highlightAll();</script>
 <script type="text/javascript" async
   src="https://cdn.jsdelivr.net/npm/mathjax@3/es5/tex-mml-chtml.js">
 </script>

<h1>Контейнер set — множина.</h1>

<p><strong>Синтаксис:</strong></p>

<p><code>#include &lt;set&gt;</code></p>

<p><code>set&lt;<em>тип_елемента</em>&gt; <em>ім'я_множини</em>;</code></p>

<p>Згадаймо математичне визначення множини. З точки зору математики, множина — це набір елементів, причому порядок елементів у множині не має значення, а один і той самий елемент не може повторюватися декілька разів.</p>

<p>Таким чином, у математичній нотації <span class="math-tex">\(\left \{ 1, 2, 3\right\} = \left \{ 3, 2, 1\right\}\)</span> і <span class="math-tex">\(\left \{ 1, 1, 2, 2, 2\right\} = \left \{ 1, 2\right\}\)</span>, тоді як <span class="math-tex">\(\left \{ 1, 2, 3\right\} \neq \left \{ 1, 2, 4\right\}\)</span>.</p>

<p>Нагадаю, що в мові C++ існують асоціативні контейнери, порядок елементів у яких визначається внутрішніми властивостями цих елементів, а не порядком їх додавання до контейнера. Саме до таких контейнерів і належить контейнер <code>set</code> (множина). Цей контейнер містить впорядкований набір унікальних елементів. Після додавання певної кількості елементів, вони завжди будуть впорядковані за зростанням. Якщо спробувати додати вже існуючий у контейнері елемент, помилка не виникне, але елемент не буде доданий. Звісно, щоб цей контейнер працював, має бути реалізовано порівняння елементів базового типу контейнера — за замовчуванням використовується операція <code>&lt;</code> для порівняння, але можна використати й іншу функцію-компаратор або функціональний об'єкт-компаратор.</p>

<p>За замовчуванням створюється порожня множина, наприклад,</p>

<pre><code class="language-cpp">set&lt;int&gt; primes;</code></pre>

<p>куди можна додавати елементи за допомогою операції <code>insert</code>, наприклад:</p>

<pre><code class="language-cpp">primes.insert(2);
primes.insert(5);
primes.insert(7);
primes.insert(2);
primes.insert(3);</code></pre>

<p>Хоча ми додали елементи не по порядку, і двійку додали двічі, все одно отримаємо впорядковану множину з чотирьох елементів <span class="math-tex">\(\left \{ 2, 3, 5, 7\right\}\)</span>. Проте, якщо ми хочемо отримати таку множину, набагато зручніше записати це через універсальну ініціалізацію (починаючи з версії C++11):</p>

<pre><code class="language-cpp">set&lt;int&gt; primes = {2, 3, 5, 7};</code></pre>